---
title: How to add relay domain to Hiddify manager
---

<div dir="rtl" markdown=1>
# آموزش راه‌اندازی پروکسی تلگرام در هیدیفای
یکی از قابلیت‌های خوب پنل هیدیفای، ارائه پروکسی تلگرام است که با استفاده از چند کتابخانه این کار صورت می‌گیرد که در ادامه تنظیمات آن توضیح داده خواهد شد.

## فعال‌سازی پروکسی تلگرام
* برای این کار به بخش `تنظیمات` پنل بروید و در قسمت `پروکسی تلگرام` آن را فعال کنید.

<div align=center markdown=1>
![Proxy Telegram](https://github.com/hiddify/hiddify-config/assets/125398461/0fc17e1d-a5d2-4117-969e-60223439fad0)

</div>

* در صورت نمایش پیغام مربوط به `اعمال تغییرات` ، حتما دکمه را فشار دهید تا تغییرات در سرور اعمال گردند.

* حال اگر لینک صفحه کاربر را با استفاده از لینک فقط برای سابسکریپشن یا لینک‌های دایرکت باز نمایید، مشاهده خواهید کرد که کانفیگ‌های پروکسی تلگرام نیز نمایش داده خواهند شد.

![proxy config](https://github.com/hiddify/hiddify-config/assets/125398461/5793b126-d29a-44b8-b720-af65bbacd79d)

* با استفاده از تغییر کتابخانه‌های پروکسی تلگرام می توانید وضعیت پروکسی را تغییر دهید. مثلا ممکن است روی یک شبکه یک کتابخانه بهتر جواب دهد و روی شبکه دیگر کتابخانه دیگه‌ای بهتر باشه.

* در قسمت دامنه فیک نیز، دامنه‌ای قرار دهید که به صورت فیک در هدر بسته‌های پروکسی قرار می‌گیرد و باعث دور زدن محدودیت‌های اینترنتی می‌شود. 

> دقت شود که از دامنه‌های سایت‌های معمولی که فیلتر نیستند استفاده نمایید و سایت‌هایی که درگاه پرداخت دارند را استفاده نکنید.

## فعال‌سازی تبلیغات
برای این کار ربات [MTProxybot](https://t.me/MTProxybot) را جستجو نمایید.

<div align=center markdown=1>
![proxybot](https://github.com/hiddify/hiddify-config/assets/125398461/3fed75f8-0580-469a-a306-e01d385ee6ec)

</div>

* حالا پروکسی‌ای که ساخته شده را وارد بات کنید. ممکن است مقداری زمان بگیرد تا به صورت کامل فعال شود.

* سپس در تنظیمات پنل در فیلد `تگ تبلیغانتی تلگرام` آدرس مورد نظر خود برای تبلیغ را وارد نمایید. مثلا می‌توانید آدرس اکانت پشتیبانی خود را بدهید.

* کار تمام است.
