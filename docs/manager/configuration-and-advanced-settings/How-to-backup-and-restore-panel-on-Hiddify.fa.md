---
title: آموزش پشتیبان‌گیری و بازیابی پنل در هیدیفای‌منیجر
weight: -100
---

<div dir=rtl markdown=1>
 
# آموزش پشتیبان‌گیری و بازیابی پنل در هیدیفای‌منیجر

خیلی وقت‌ها نیاز پیدا می‌کنید که از پنل بکاپ بگیرید و روی سرور دیگر آن را برگردانید. مثلا سرور شما فیلتر شده یا اینکه یک مشکلی پیش آمده که نمی‌توانید روی آن سرور ادامه دهید. در این صورت مراحل زیر را تا انتها ادامه دهید تا با انجام این کار آشنا شوید.

## پشتیبان‌گیری از پنل فعلی از طریق وب
 در پنل ادمین وارد تنظیمات و سپس پشتیبان‌گیری شوید و روی `دریافت فایل پشتیبان` بزنید.

در اینجا شما می‌توانید محل ذخیره‌سازی فایل بکاپ خود را مشخص کنید تا فایل json‌ مربوط به تنظیمات ذخیره گردد.

![بکاپ](https://github.com/hiddify/hiddify-config/assets/125398461/dd3377da-bf8b-4899-b20a-9a373dbf0ac8)



## ارسال فایل پشتیبان به تلگرام
هر ۶ ساعت پنل به صورت خودکار برای شما بکاپ می‌گیرد و اگر [بات تلگرام](/fa/manager/configuration-and-advanced-settings/How-to-set-up-and-use-Telegram-bot-on-Hiddify-panel/) را فعال کرده باشید، روی بات ارسال می‌گردد.

## پشتیبان‌گیری هنگام عملیات‌های مهم
هنگام انجام آپدیت یا نصب مجدد پنل، بکاپ گرفته می‌شود و شما می‌توانید به آن دسترسی داشته باشید و از آن استفاده کنید.

> نکته: اگر به هر دلیلی بات تلگرام در دسترس شما نبود و از طریق وب هم امکان بکاپ‌گیری نداشتید،  می‌ةوانید از مسیر زیر به بکاپ‌های قبلی سیستم برسید.

<div dir=ltr markdown=1>
`/opt/hiddify-config/hiddify-panel/backup`
</div>

و سپس فایل را خارج کنید. [اطلاعات بیشتر در اینجا](/fa/manager/basic-concepts-and-troubleshooting/How-to-transfer-files-between-a-server-and-a-computer/)

در نهایت شما فایل بکاپ را در یک جایی روی سیستم خود ذخیره کنید.

## بازیابی فایل پشتیبان
حالا روی سرور جدید پنل را نصب کنید و در صفحه Quick-setup هیچ کاری انجام ندهید و خارج شوید.

![Screenshot_20230528_065916](https://github.com/hiddify/hiddify-config/assets/125398461/db030df5-c9a3-43cf-8dfb-0f6dc5e5ea2a)



وارد منوی پشتیبان‌گیری در تنظیمات شوید.

![ریستور](https://github.com/hiddify/hiddify-config/assets/125398461/3cffa0fb-e0b3-44fd-b6e4-0204f83ecba9)

در اینجا فایل مربوط به بکاپ که در مرحله قبل ذخیره کرده بودید را انتخاب کنید.
بر اساس نیازتان گزینه‌های بازیابی را فعال کنید. مثلا اگر می‌خواهید کل پنل را بازیابی کنید هر ۳ گزینه را انتخاب کنید و منتظر بمانید تا عملیات به انتها برسد.

## انجام تنظیمات ساب‌دامین
تنظیمات ساب‌دامین خود را به آیپی جدید سرور تغییر دهید. یعنی هر جایی که دامنه‌های خود را تعریف کرده‌اید بروید و آیپی‌های جدید را وارد کنید.
مثلا در کلادفلر وارد تنظیمات DNS شوید و روی رکوردهای ثبت شده قبلی بروید و فقط آیپی را عوض کنید.

<div align=center markdown=1>
<img src="https://github.com/hiddify/hiddify-config/assets/125398461/86730d48-5533-4e10-940c-f80ca5dd8adf" />
</div>


کار تمام است.پنل با لینک ادمین روی سرور جدید بالا می‌آید.
