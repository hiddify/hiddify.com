---
title: تنظیمات ریالیتی در هیدیفای‌منیجر
weight: -140
---

<div dir=rtl align=center markdown=1>
قبل از شروع می‌توانید ویدئوی Reality در هیدیفای را با کلیک روی تصویر زیر مشاهده کنید.

<a href="https://www.youtube.com/watch?v=N819QPAtkrk">
<img width="50%"src="https://user-images.githubusercontent.com/125398461/233791848-954e03f8-5aaa-465d-bffb-71ea2649427f.png" /> </a>


برای مشاهده جزییات؛ این مقاله را تا انتها مطالعه نمایید.

</div>

<div dir="rtl" markdown=1>
# آموزش استفاده از Reality در هیدیفای‌منیجر

Reality یکی از پروتکل‌های جدید ارائه شده توسطXray می‌باشد که پیش‌نیازهای پروتکل‌های قبلی را ندارد. این پروتکل بر مبنای Vless پایه‌گذاری شده است، بنابراین برای Vmess یا Trojan قابل استفاده نیست. در هیدیفای همچنان تاکید بر ساده‌سازی بوده است بنابراین بخش اعظم کار در پس‌زمینه انجام می‌شود.


* نکته بسیار مهم:
این پروتکل چون بر مبنای TCP  می‌باشد از CDN پشتیبانی نمی‌کند بنابراین صرفا در حالت‌های دایرکت یا ریلی می‌توان از آن استفاده نمود و به همین دلیل نیاز به سرور با آیپی تمیز دارد.
در صورت نیاز به اطلاع از چگونگی تست سرور به [این راهنما](https://hiddify.com/fa/manager/basic-concepts-and-troubleshooting/How-to-make-sure-the-server%27s-IP-or-domain-is-clean/) مراجعه کنید.

تنظیمات این پروتکل شامل دو قسمت است که تقریبا شما به بخش اول آن کاری ندارید.

## تنظیمات در Settings

اگر به صفحه تنظیمات پنل بروید و وارد تنظیمات Reality شوید، تنظیمات کلی مربوط به این پروتکل را مشاهده می‌کنید.
</div>

<div align=center markdown=1>
![](https://github.com/hiddify/hiddify-config/assets/125398461/cfbc8ef9-7ec8-44fe-b7df-4a8958365f10)

</div>

<div dir="rtl" markdown=1>
این تنظیمات شامل موارد زیر است.

### شناسه‌های کوتاه
این شناسه نیز برای رمزنگاری استفاده می‌شود و لطفا آن را تغییر ندهید.


### ‌‌‌‌کلید خصوصی

این کلید برای رمزنگاری ارتباط استفاده می‌شود و لطفا آن را تغییر ندهید.

### کلید عمومی
این کلید نیز برای رمزنگاری ارتباط سرور و کلاینت استفاده می‌شود و لطفا آن را تغییر ندهید.


## تنظیمات در بخش دامنه
به منوی `تنظیمات` و سپس `دامنه‌ها` بروید و روی `ایجاد` کلیک کنید.





### حالت
در اینجا حالت را روی `ریالیتی` بگذارید تا بتوانید تنظیمات اختصاصی مربوط به این پروتکل را انجام دهید.

> نکته مهم: قبل از ادامه، می‌توانید روی لینک `بررسی و پیشنهاد دامنه` بزنید تا صفحه بررسی دامنه‌ها باز شود. در اینجا پنل بر اساس لوکیشن سرور شما و همینطور سایت‌هایی که TLS1.3 دارند، چندین سایت به شما پیشنهاد می‌دهد. سایت‌هایی که پینگ بهتری دارند را می‌توانید انتخاب کنید.

<div align=center markdown=1>
![](https://user-images.githubusercontent.com/125398461/233787191-cd855014-0ab2-4872-bce2-05d1ae705082.png)

</div>

### ‌‌‌دامنه بازگشتی ریالیتی یا 

این دامنه که به نام‌های دیگز مثل Fallback یا Destination نیز معروف است، برای زمانی استفاده می‌شود که سیستم فیلترینگ در حال بازدید از وبسایت شماست که اگر کلید معتبر را نداشته باشد، به این آدرس هدایت شود. می‌توانید یکی از آدرس‌های صفحه بررسی را که پینگ تایم پایین‌تری داشتند در این فیلد قرار دهید که با آدرس مربوط به فیلد نام‌های سرور یا SNI یکی باشد.

همچنین می‌توان آدرس سایتی که فرضا داخل کشور مبدا هاست شده و از tls1.3 و H2 پشتیبانی می‌کند، قرار داد. با انجام این کار این سایت عملا حکم سرور میانی (ریلی) را بازی می‌کند.


### نام نمایشی
در صورت تمایل یک نام دلخواه برای نمایش در کانفیگ‌ها وارد کنید. 
> توجه: بهتر است از کاراکترهای استاندارد مثل حروف و اعداد استفاده کنید.

### نام‌های سرور ریالیتی
نام سرور برای شبیه‌سازی مقصد ترافیک شما استفاده می‌شد. می‌توانید از لیست صفحه بررسی یک یا چندین سایت را انتخاب نمایید. 
برای استفاده از چندین سایت از `,` استفاده نمایید. در نهایت فرض کنید سایت‌های `www.yahoo.com` و `www.microsoft.com` در دیتاسنتر شما باشند و پینگ مناسبی هم دارند؛ این آدرس‌ها را در این فیلد قرار دهید و بین آن‌ها کاما بگذارید.

برای آموزش استفاده از چندین نام سرور یا SNI [این مقاله](/fa/manager/configuration-and-advanced-settings/How-to-use-subdomains-of-a-website-in-Reality/) را مطالعه نمایید.

### gRPC
در صورت نیاز به استفاده از gRPC در این پروتکل این دکمه را روشن کنید.

### اجبار به استفاده‌ از آی‌پی‌های زیر برای کانفیگ  
در صورتی که بخواهید یک ایپی خاص به جای آیپی اصلی سرور در کانفیگ قرار بگیرد، آن آیپی را وارد این فیلد کنید. یکی از کاربردهای این فیلد برای سرورهای ریلی است. در صورتی‌که بخواهید ریالیتی را روی سرورهای میانی (ریلی) استفاده نمایید، باید آیپی آن سرورها را در اینجا وارد کنید. 

> نکته: اگر بیشتر از چند آیپی دارید می‌توانید هر آیپی را در یک ردیف قرار دهید و بین آن‌ها اینتر بزنید.

در نهایت ثبت را بزنید تا تنظیمات ذخیره گردد و یادتون نره که حتما `اعمال تنظیمات` رابزنید.


ممکن است پیغام‌های زرد رنگی داده شود که نتیجه چک  کردن فیلدهای تکمیل شده شما توسط سرور است. 

* در Reality برای شناسایی نشدن بهتره دامنه انتخابی تو دیتاسنتر شما باشه و همچنین توجه داشته باشید فیلد نام سرور و دامنه برگشتی باید در یک سرور باشند.
* یعنی نمی‌توانید دامنه برگشتی را `www.yahoo.com` بذارید ولی نام سرور `www.google.com` باشه. ولی اگه مثلا نام سرور را `blog.yahoo.com` بذارید اوکی هست.

![Screenshot_20230530_175837](https://github.com/hiddify/hiddify-config/assets/125398461/574b56c3-10b6-4454-b37c-4fccc4f848d9)



با در نظر گرفتن موارد گفته شده، بهتر هست تنظیمات را طوری انجام دهید که این پیغام‌ها ظاهر نشوند اما اگر پیغام خطا (قرمز رنگ) دریافت نکردید و صرفا پیغام‌های اخطار (وارنینگ زرد رنگ) همچنان دریافت کردید؛ می‌توانید آن‌ها را نادیده بگیرید و ادامه دهید.

<div align=center markdown=1>
![](https://user-images.githubusercontent.com/125398461/233788561-7f621ac3-b311-4a1e-a9da-faf3030a2f8b.png)

</div>








<div dir=rtl markdown=1>


</div>



<div dir=rtl markdown=1>

## فعال‌سازی یا غیر‌فعال‌سازی پروکسی Reality 


برای این کار به منوی پروکسی‌ها بروید و در قسمت دایرکت پروکسی‌های Reality را مشاهده و کنترل نمایید.

> اگر با وجود روشن بودن گزینه‌های Reality در این قسمت همچنان کانکشن‌های آن را در لینک سابسکریپشن دریافت نمی‌کنید، تنظیمات دامینی که برای لینک سابسکریپشن استفاده می‌شه را چک کنید. احتمالا نیاز هست که تیک دامنه دایرکت را بزنید. 

* نکته مهم: به دلیل اینکه این پروتکل از الگوریتم متفاوتی استفاده می‌کند ممکن است تنظیمات آن برای شبکه‌های مختلف متفاوت باشد بنابراین اگر دیدید برای شما کار نکرد ابتدا حتما مطمئن شوید آیپی سرور شما سالم است و بعد از آن آدرس‌های برگشتی و نام سرور را تغییر دهید تا به نتیجه مطلوب برسید.

## چرا با وجود فعال‌سازی پروتکل ریالیتی در منوی پروکسی‌ها این کانفیگ‌ها را نمی‌بینم؟

اگر با وجود فعال کردن پروتکل Reality در قسمت پروکسی‌ها همچنان این کانکشن‌ها را در لیست کانفیگ‌ها نمی‌بینید نیاز است به تنظیمات دامنه سابسکریپشن بروید و دامنه دایرکت خود را به آن دامنه اضافه نمایید. 

![Reality-sub](https://github.com/hiddify/hiddify-config/assets/125398461/575fc01d-fa61-4497-836b-a0adb2951590)



فرض کنید دامنه سابسکریپشن شما `t1.hiddify.com` باشد و دامنه ریالتی شما نیز `google.com` باشد. شما نیاز است در تنظیمات دامنه `t1.hiddify.com` بروید و در فیلد `نمایش کانفیگ‌های دامنه`؛ تیک دامنه `google.com` را بزنید. حالا اگه لینک سابسکریپشن خود که روی دامنه `t1.hiddify.com` است را باز کنید؛ مشاهده خواهید کرد که کانفیگ‌های Reality وجود دارند. 

</div>
