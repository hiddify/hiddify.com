# یکسالگی هیدیفای

## داستان هیدیفای …

درود به همه همراهان هیدیفای

پارسال همین حدودا بود که همه ما در شوک بزرگی فرو رفتیم و هر کس سعی داشت به هر روشی که می‌تونه کمک کنه

خیلی از عزیزانمون از جونشون مایه گذاشتند و جای خالیشون همیشه در قلب ما هست.

خیلی‌ها چشمشون را از دست دادند، خیلی‌ها اخراج شدند، بعضی‌ها زندان رفتند و...

همه اینها واسه اعتراض به چیزی بود که حق طبیعی‌شون بود

این اتفاق‌ها هیچ وقت از ذهن ما پاک نمیشه و همواره قلب ما را به درد میاره



پارسال در چنین روزهایی بود که تصمیم گرفتیم ما هم به نوبه خود کاری که از دستمون بر میاد را بکنیم و با ایجاد دسترسی ساده به اینترنت، شرایط را برای مردم عزیز کشورمون ساده‌تر کنیم و این آغاز راه این پروژه بود و هیدیفای در همین روزها متولد شد. 



روزهای اول سعی کردیم یه ریویو روی روش‌های فیلترینگ بکنیم و یه لیستی از سایت هایی که vps میدن تهیه کنیم 



بعد از آن، یه سری نصب خیلی خیلی آسان و رایگان برای مایکروسافت آژور درست کردیم. 



پروژه را به دیتاسنترهای دیگه گسترش دادیم از جمله نصب سریع در دیتاسنترهای هتزنر،  اوراکل کلود،  OVH. هدف این بود که همه بتونن بدون‌ داشتن هیچ گونه دانش فنی سرور خود را راه‌اندازی کنند.



پس از آن، ورژن اولیه هیدیفای سرور را درست کردیم و سعی کردیم خیلی ساده روش فعال سازی در کلاینت را آموزش بدیم. همینطور سعی شد اپ روی سرور در مقابل ربات‌های تشخیص فیلترشکن مقاوم باشه، سرتیفیکیت ولید بگیره، تنظیمات ایمنی ست کنه و کانفیگ های مناسب را اجرا کنه و...



با گذر زمان و ادامه دار شدن وضعیت فاجعه بار اینترنت، سعی کردیم پروسه ساده‌سازی مفاهیم پیچیده را بیشتر جلو ببریم تا برای همه قابل انجام باشه. از طرفی، تعداد زیادی مقاله و ویدیوی آموزشی هم در دسترس همگان قرار دادیم تا فرآیند انجام تنظیمات پیچیده نیز برای همگان قابل انجام باشه. 





در سمت مقابل اپ‌های کلاینت موجود اون‌قدری که باید ساده نبودند. یعنی بابا مامان‌هامون اصن باهاش ارتباط برقرار نمی‌کردند. 



برای این موضوع، در قدم اول نسخه‌های سفارشی از Hiddify Clash را برای اندروید و دسکتاپ درست کردیم تا نحوه اتصال کاربر را ساده‌تر کنیم. 



کم کم همراهی شما با پروژه بیشتر شد و این انگیزه مضاعفی شد تا قابلیت‌های بیشتری به پنل اضافه کنیم. نسخه چند کاربره‌ی پنل را توسعه دادیم و کلی از موارد بازطراحی شد، ساختارها بهتر شد و...، همچنین گروه پشتیبانی در تلگرام راه اندازی شد.



در سمت کلاینت، بعد از توسعه چندین نسخه از اپ Hiddify Clash، باگهای متعدد هسته کلش متا، باعث شد به دنبال راه جایگزین باشیم. 

پس از بررسی و طراحی مجدد کل پروسه کلاینت به صورت دقیق بر اساس تست کارایی، مقرر شد راه حل‌های خوب بازار را استفاده کنیم و در نهایت نسخه‌های سفارشی HiddifyNG و HiddifyN متولد شدند که بسیار مورد استقبال شما عزیزان قرار گرفتند. 

به عنوان مثال HiddifyNG تنها در گوگل پلی بالغ بر ۱۰۰ هزار بار دانلود شد و امتیاز ۴.۸ از ۵ را از شما عزیزان گرفت که برای یک اپ با عمر کمتر از ۵ ماه فوق‌العاده است. 



همزمان سمت سرور پروتوکل‌های جدید را اضافه کردیم و امکانات بیشتری ارائه شد از جمله: انتخاب خودکار آی پی CDN، استفاده همزمان از چند دامنه، افزودن نودهای میانی و... خیلی قابلیت‌های دیگه که در این مجال نمی‌گنجه.





یک‌سالگی هیدیفای
در اولین سالگرد تولدمون

در سمت کلاینت، اپ کراس‌پلتفرم HiddifyNext را برای اندروید، ویندوز، لینوکس، مک ارائه کردیم و به زودی برای iOS هم ارائه میدیم.  

هدفمون توسعه راحت پروتکل‌های جدید روی همه سیستم عامل‌ها توسط برنامه نویس ها و داشتن یکپارچگی بین همه سیستم عامل ها بود

طراحی اپلیکیشن جدید خیلی ساده است و با کارایی بالا و بدون گرفتن منابع زیادی از سیستم کار می‌کنه و در ادامه سعی می‌کنیم امکانات جدیدتر و جذاب‌تری به آن اضافه کنیم.



اگه توسعه دهنده پنل هستید آموزش نحوه یکپارچه کردن پنلتون با برنامه را اینجا بخونید.





در سمت سرور، جدا از پروتکل های قبلی مثل Vless, Vmess, Trojan پروتکل‌های جدیدتر ریالیتی gRPC، وب سوکت، h2 و همچنین SSH ارائه شدند و در نسخه بتای پنل هم اکنون پروتکل‌های Hysteria2 و TUICv5 با قابلیت مدیریت یکپارچه کاربر اضافه شده‌اند که در نسخه بتا به راحتی قابل دسترسی هست و به زودی نیز رسما منتشر خواهد شد. 

اگر مایل به تست نسخه بتا و استفاده از پروتکل‌های جدیدتر هستید، میتونید از اینجا نحوه ارتقا به نسخه بتا را مشاهده کنید. نسخه پایدار بعدی پنل، کم باگ‌ترین و سریع‌ترین نسخه ممکن خواهد بود و به همین دلیل مدت زمان بیشتری در نسخه بتا خواهند ماند.



تمامی کارهایی که تا الان انجام شده همه خودجوش، داوطلبانه و بدون منفعت مالی بوده و تمام دونیت‌هایی هم که توسط شما عزیزان به پروژه شده، برای پروژه خرج شده و در ادامه خرج خواهد شد.

در طول این مسیر سخت، از همه کسانی که به هر نحو به ما کمک کردند تا مردم عزیز کشورمان راحت‌تر به اینترنت آزاد متصل بمانند و بتوانند از این سیاهی مطلق خارج بشن؛ از صمیم قلب تشکر می‌کنیم



همچنین از همه کسانی که برای اینترنت برای همه تلاش کردند ممنونیم.

از همه شما عزیزان که همواره همراه و حامی ما بودید و در این مسیر تنهامون نذاشتید، بی‌اندازه سپاسگزاریم. 

به امید روزی که هیچ فردی محدود و تحت کنترل حکومت‌های تمامیت‌خواه نباشه.

#زن_زندگی_آزادی

هیدیفای، برای یک اینترنت آزاد
